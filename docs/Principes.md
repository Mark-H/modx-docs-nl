# MODX Principes

MODX staat bekend om de volledige creatieve controle, veiligheid en flexibiliteit. Dat komt natuurlijk niet zomaar ergens vandaar waaien, maar heeft te maken met de principes waar het Core ontwikkelingsteam en uitbreidingontwikkelaars zich aan houden.

## Open Source en Open Core
MODX is, al vanaf het begin, een open source product onder de GPL v2 licentie. Je kunt dus onbeperkt gebruik maken van het systeem en daarbij, mocht je dat willen, alles helemaal aanpassen, zolang als je het ook weer beschikbaar maakt onder dezelfde licentie.

Daarnaast omarmt MODX het principe van open core. Dit houdt in dat zolang als de (aangepaste) core maar vrij beschikbaar is het verder niet uitmaakt hoe third party extensions uitgebracht worden: als GPL of een commerciele licentie. Dit in tegenstelling tot sommige andere systemen waarbij het verplicht is dezelfde licentie te gebruiken als de core.

## Scheiding van logica (php) en output (vaak html).
MODX is zo designer vriendelijk omdat het de macht uithanden geeft. In plaats van het uitspuwen van vaste code worden door middel van Chunks subtemplates gecreeerd welke eenvoudig aangepast kunnen worden zonder de onderliggende code te zien. Niet alleen in de core, maar ook zeker in het overgrote deel van beschikbare snippets.

## Object Oriented Programming
OOP is een programmeer techniek waarmee je met objecten (classes) werkt in plaats van functionele code. Dit heeft als voordeel dat je jezelf niet herhaald, dat je methodes kan overriden en je op een makkelijke manier geavanceerde code kan schrijven en beheersbaar houd. In MODX is vrijwel alles een object/class en kun je hier dus ook veel mee doen.

## Zoekmachinevriendelijk
Zoekmachinevriendelijke URLs zitten in de core (alleen even aanzetten) en je bent zelf volledig in controle over de html en bijbehorende metatags, microdata, automatisch gegenereerde sitemaps en alles wat je hartje begeert.Â 

## Vriendelijke Community
Niet zo groot als "The Big Three", maar met 40.000 internationaal geregistreerde gebruikers komen we een heel eind! Zeer vriendelijk voor "noobs" en geregeld antwoord krijgen van de core ontwikkelaars zelf. Welkom!