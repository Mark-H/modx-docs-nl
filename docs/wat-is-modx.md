# Wat is MODX?

Modx is een content management platform geschreven in PHP welke webprofessionals de mogelijkheid geeft om zonder limitaties een dynamische online aanwezigheid te bouwen en te beheren. 

## Voor de Designer
Als Designer moet je bezig zijn met het ontwerpen van een website. Waarschijnlijk zet je ook de creatieve hoogstandjes om in HTML en CSS, maar ben je voor het leveren van een content beheersysteem afhankelijk van een programmeur die het omzet naar php, cfml, smarty of andere talen. 

Zou het niet fantastisch zijn om zelf een cms in je creatie te kunnen bouwen (en niet andersom), zonder meteen te hoeven te programmeren? Welkom bij MODX - je bent op de juiste plek. 

In MODX draait het om de output, het resultaat. En hier heb jij de volledige controle over. MODX kent Templates. Dit is de schil tussen het systeem en wat de gebruiker ziet. Plak je html in een template, vervang je lorum ipsum door [[*content]] en voila - je eerste werkende MODX template.

Dat is natuurlijk niet alles, maar wel een goed begin. Ga nu door, installeer MODX en gebruik de tutorial "Je eerste MODX Site" om op basis van een voorbeeld thema te leren hoe MODX werkt.

## Voor de Ontwikkelaar
MODX is een open source en object oriented PHP platform met als basis het xPDO framework. Dit framework biedt eenvoudige en veilige database interactie op een MySQL of sqlsrv database, diverse cache implementaties en schone code.

Om na de installatie met MODX aan de gang te gaan is het aan te raden de "Je eerste MODX site" tutorial te volgen, daarna de MODX principes te lezen en daarna de introductietutorial "Hoe ontwikkel ik met en voor MODX" te bestuderen. 

## Voor de Manager
MODX is een gratis en bovenal open source platform. Door de flexibiliteit en basisprincipes is het kinderspel om complexe sites te bouwen in minder tijd. Dit kan doordat MODX uit de weg gaat en de designer of ontwikkelaar op zijn manier te werk te laten gaan. Nou vooruit - het systeem stuurt een klein beetje. Zo is veiligheid een core feature waar ook uitbreidingen gebruik van kunnen maken, en staan we niet doe dat logica (PHP) en markup (HTML) door elkaar komen. Dit komt zowel de veiligheid als onderhoudskosten ten goede.


## Meer weten?

Probeer het zelf. MODX kost niks. Download de laatste versie, installeer het en doe je ding. Documentatie is gratis online te raadplegen en onze vriendelijke Community staat voor je klaar. Ook zijn er regelmatig meetings door het hele land waar ontwikkelaars, designers en eindgebruikers onder het genot van een hapje en drankje de laatste dingen bespreken.

Wil je meer? Geen probleem. Er is een 700-zoveel pagina tellend boek beschikbaar en MODX bied ook een compleet supportprogramma aan waarmee je voor een vast bedrag per maand via één mailtje direct in contact staat met het MODX team.  